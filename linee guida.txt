Ciao a tutti,

oggi si è svolta la lezione di chiarimento riguardo le tesine di Diritto. Sono stati indicate alcune linee guida per quanto concerne l'impaginazione e qualche altro suggerimento.

In particolare, per quanto riguarda le impostazioni di pagina ci sono state date queste indicazioni:

- Interlinea 1.5
- Margini standard
- Font del testo: Times New Roman 12
- Font del titolo: Times New Roman 14
 
Le note al fondo sono molto scomode ma accettate (a Sacchetto, però, non piacciono); meglio a piè di pagina (consiglio anche per la tesi di laurea). Il font dev'essere Times New Roman 8/9. 

Citazioni ai testi di legge: riportare virgolettando, senza fare parafrasi. Se la citazione è molto lunga meglio riportare nel "corpo" della tesina la vostra interpretazione o comunque la rilevanza nella vostra argomentazione, e poi mettere al fondo, in una sezione "note", il link o la norma per intero.

Riguardo l'aspetto e la grafica: si consideri che i professori vedono durante l'orale la tesina per la prima volta o quasi, quindi la lettura dev'essere abbastanza semplificata. Evitate le citazioni se troppo lunghe e se avete tabelle, mappe, o volete citare le varie modifiche ad una particolare legge di interesse per il vostro testo allora il consiglio è di inserire al fondo della tesina una sezione di appendice. 

Il prof.re ci ha anche dato una sorta di consiglio sulla successione dei capitoli/paragrafi.
Primo paragrafo: introduzione.
Secondo paragrafo: lato tecnico dell'argomento.
Terzo paragrafo: lato giuridico.

Ancora, ci ha consigliato di "sviscerare" un argomento specifico piuttosto di analizzare superficialmente una tematica vastissima.

Se qualcuno avesse bisogno di materiale, può chiedere qualcosina (specialmente in campo giuridico) direttamente ai professori. Sacchetto consiglia di scrivergli un email con questo oggetto: Corso Diritto dell'Informatica - Tesina: Richiesta Materiali. Si indichi con chiarezza chi siete, quale è il vostro gruppo (lo trovate sull'elenco passatovi) e l'argomento che trattate. Ovviamente più siete specifici su cosa vi serve, più i professori hanno possibilità di darvi materiale a voi utile.

Per qualsiasi chiarimento, contattate me, Serena o il prof.re Sacchetto. 


Buona serata,

Mattia
